<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Szobrászok</title>
</head>
<body>
    <header>
        <h1>Szobrászok</h1>
    </header>
      <nav class="navbar navbar-default">
        <div class="container-fluid">
          <ul class="nav navbar-nav">
            <li><a href="index.html">Főoldal</a></li>
            <li><a href="festok.html">Festők</a></li>
            <li><a href="zeneszek.html">Zenészek</a></li>
            <li><a href="irokoltok.html">Írok és költők</a></li>
          </ul>
        </div>
      </nav>
  <div id="tartalom">
    <section>
     <p><b> A szobrászat</b> (görög eredetű szóval: plasztika) a képzőművészet egyik legismertebb, hagyományos ága. Termékei, a szobrok szilárd anyagokból formált teljes, háromdimenziós térbeli kiterjedésű („körüljárható”) műalkotások.</p> 
    </section>
    <section>
      <h3>Donatello (1386-1466)</h3>
      <p>A 15. század legjelentősebb szobrásza, bár sok különböző művészeti irányban képviseltette magát. Elsősorban Firenzében alkotott a Medici-család szolgálatában. Alkotásaival nagy szerepet játszott a perspektivikus ábrázolás elterjedésében, valamint a szobrászat önálló – nem épülethez kötött – megvalósításában.</p>
      <p>Tanulmányai befejeztével, Rómában nyitott aranyműves műhelyt, Filippo Brunelleschivel közösen és munkájukkal hamarosan elismertté váltak. Donatellónak első éveiről Vasari, az olasz művészek híres életírója, beszéli, hogy gyermekkorától fogva Roberto Martelli házában nevelték és mind jó magaviselete, mind pedig szorgalma és törekvése miatt az egész nemes család megszerette.</p>
      <p>Húszéves korában mint kőfaragó a firenzei székesegyház szolgálatába áll, vésőt fog és első önálló műveit, melyeket ismerünk, márványból faragja ki. Nem követi tovább Ghiberti nyomdokait. Ő lesz a mestere nemsokára azoknak, akik a közös munkában idősebb, tapasztaltabb, gyakorlatias társai voltak, mint például Nanni di Banco.</p>
      <p>Donatello szobrászata a főpillére a reneszánsz ábrázolóművészetnek. Az újjászületés nélküle is bekövetkezett volna, de nem folyt volna le így, és nem lett volna biztos alapja a mester működése nélkül. Donatello fokozatosan, lépésről lépésre tanulja meg a természet megfigyelése alapján álló, reális ábrázolási módot. Az aktábrázolásának sem rohan neki a test ismerete nélkül. Művészetének lényege a valóság minél hívebb, kifejezőbb megközelítése, az emberi test szerves fölépítése és az öltözék anyagszerű ábrázolása. Ha át is vesz egy-egy klasszikus motívumot, jelentőségét a maga valóságszemléletével ellenőrzi, és teljesen összhangba hozza stílusával. </p>
      <p>Működése négy fejlődési korszakra osztható. Az első korszak alatt, amely 1406-tól 1432-ig terjed, Donatello szinte kizárólag márvánnyal dolgozik. Ez az idő fejlődésének legnevezetesebb korszaka, ekkor bontakozik ki a gótikából, ekkor oldja meg legelőször művészetének sajátos problémáit. A második korszak páduai tartózkodásának megkezdéséig, 1443-ig terjed. Ez idő alatt Donatello leginkább a klasszikus művészet, a Rómában látottak hatása alatt állott. A harmadik korszak kerek tíz év (1443-1453) a páduai működése. Ekkor már teljesen birtokában van az ábrázolás anyagszerűségének. A negyedik korszak Firenzéből való hazatérésétől haláláig 1466-ig tart. Ez a végletes realizmus ideje.</p>
    </section>
    <section>
      <h3>Lorenzo Ghiberti (1378-1455)</h3>
      <p>Ghiberti mostohaapja segítségével egy év alatt elkészítette pályaművét, az Ábrahám áldozatát, s olyan mesterek előtt nyerte meg a pályázatot, mint Filippo Brunelleschi, a későbbi híres építész. Ghiberti és műhelye 1403-tól 1424-ig dolgozott a bronzkapun, melyet később északi kapunak neveztek. Szigorú szerződésben rögzítették a munka minden mozzanatát, és ő hűségesen tartotta magát ehhez. A domborművek témája Krisztus élete volt, s jól megfigyelhető a mester stílusának változása. A kezdeti zárt csoportos kompozíciót felváltja a nemzetközi gótika hatása, majd megjelenik a szabad mozgású alakok harmonikus kompozíciója és az egyre több antik elem. A domborműveken a jelenetek két síkban játszódnak le: az előtérben álló alakok a szobrok plaszticitásával rendelkeznek, míg a háttérben a táj csak jelzés a perspektíva törvényeinek figyelembevétele nélkül.</p>
      <p>Firenzében még sohasem készült életnagyságúnál nagyobb bronzszobor, így Ghiberti nagy kockázatot vállalt, de a kísérlet fényesen sikerült. Következő munkája a Szent Mátét ábrázoló szobor volt, amely az álló emberi alak ábrázolásának tökéletes reneszánsz megoldása. E két szobor és Szent István vértanú szobra az Orsanmichele számára készült.</p>
      <p>Fő munkáját, a Battistero keleti kapuját 1425-től 1452-ig készítette, s ez lett minden idők egyik legjelentősebb művészeti alkotása. Michelangelo nevezte el Porta del Paradisonak, a Paradicsom kapujának. Amikor elkészült, csak úgy állíthatták méltó helyére, a székesegyházzal szembe, hogy Andrea Pisano kapuját áthelyezték. Eredetileg huszonnyolc jelenetet terveztek a kapura, de Ghiberti kérésére a szám tízre csökkent, s egy domborművön belül több jelenetet ábrázolt. A téma az Ószövetség volt.</p>
      <p>A gótikus domborműveken szinte teljesen hiányzó térábrázolás helyett perspektivikus eszközökkel próbálja megoldani a tér ábrázolásának problémáját. A tájképi háttereknél a relief-technikát használja: a dombormű alsó széle erősen kiáll, s az előtérben álló alakok magas reliefben vannak ábrázolva, s minél távolabbi a részlet, annál laposabb a domborúság.</p>
    </section>
    <section>
      <h3>Antonio Canova (1757-1822)</h3>
      <p>Possagnóban született, a Velencei Köztársaság birtokában, nemzedékeken át kőfaragó családban, már kicsi korától kezdve megtanulta a márványvágás művészetét . 1768-ban, az ajánlás szenátor Giovanni Falier, ő került, mint gyakornok a szobrász Giuseppe Bernardi, a Pagnano, mielőtt a Santa Marina iskola Velence .</p>
      <p>Miután számos díjat nyert a velencei Képzőművészeti Akadémián, egymás után több olyan művet adott oda, amelyek hamarosan a modern szobrászok élvonalába kerültek, és amelyekben tudta, hogyan ötvözi a természet utánzását az ideális szépségekkel az ősihez. Az ősi művészetet tanulmányozta, és egész életében különböző szobrokat faragott, amelyeket görög és római mitológiák ihlettek, valamint korabeli híres személyiségek cenotáfjait, mellszobrait és álló szobrait. Márványszobrainak finomságáról híres. Munkáját a neoklasszikus szobrászat archetípusának tekintik, és Mario Praz számos tanulmányának tárgya volt.</p>
      <p>Amikor 1822-ben meghalt, a szíve a velencei Santa Maria Gloriosa dei Frari templomba került, egy saját maga által létrehozott temetési emlékműbe, bár eredetileg Titian festőművésznek szentelte.</p>
      <p><b> Fő művei:</b> Theseus elleni küzdelem, a Centaur a Kunsthistorisches Museum Wien  ; A mauzóleum Clement XIII, a Szent Péter-bazilika, a mauzóleum Clement XIV, márvány, a Szent Apostolok-templom ; Gyermekpsziché, álló, szárnyainál fogva a kezébe helyezett pillangót  ; Az Alfieri mauzóleum, a templom, a Santa Croce in Florence  ; Washington, a karolinai szenátus, Madeleine, Orpheus és Eurydice, Daedalus és Icarus, Adonis és Venus, Endymion, Venus Victrix ( Pauline Bonaparte ), Polymnie ( Élisa Bonaparte ) stb.</p>
      <p>Ezt a művészet megkülönbözteti a kontúrok tisztasága, a formák eleganciája, a kompozíció bölcsessége, a fiziognómiák kifejezése, az a képesség, hogy a márványnak fényt adjon, és az élő természet puhasága; egyesek tagadják az erélyességet és az eredetiséget. Az Institut de France külföldi munkatársa volt.</p>
    </section>
    <section>
      <h3>Auguste Rodin (1840-1917)</h3>
      <p>Rodin életteli, drámai, szenvedélyes megfogalmazású, érzelemgazdag szobrai a historizmus ellenpólusát képezik, művészete a modern szobrászat kiindulópontja. A szimbolizmussal éppen oly sok szál köti össze, mint az impresszionizmussal. Legtöbb alkotását a Rodin Múzeum őrzi Párizsban, művei közül néhány látható a budapesti Szépművészeti Múzeumban is, szobrainak másolatai benépesítik az európai műveltséghez kötődő világot. S mindezt reménytelenül súlyos rövidlátásával küzdve érte el!</p>
      <p>Auguste Rodin egyszerű családban született Párizsban, miután normandiai nincstelen paraszt apja, két leánygyermekével oda költözött. Családnevük a dialektusukban vöröset jelent és valóban, ezt a család minden tagja magán viselte. Kőfaragóként kellett megkeresnie kenyerét. Lelki válságba került, be akart lépni az Oltáriszentség rendbe, végül nem tette meg, de 1863-ban megmintázta a rend megalapítójának, Eymard atyának a mellszobrát, ez volt az első szobra.</p>
      <p>Sikerült bejutnia a Louvre néhány tanfolyamára, s ott Bayre, majd Jean-Baptiste Carpeaux (1827–1875) irányítása alatt dolgozott. Behatóan tanulmányozta a görög szobrászat emberábrázolását és a gótikus képzőművészetet. Később a sèvres-i manufaktúrában Carrier-Belleuse (1824–1887) mellé került, porcelánfestőként, s az ő mellszobrát is elkészítette. Párizsban, de más városokban is, épületek szobordíszeit mintázta. Járt Belgiumban és Olaszországban is, 1876-os olasz útján nagy hatással volt rá Michelangelo művészete.</p>
      <p>Első jelentős alkotását 1875-ben mintázta meg: egy bronzba öntött fiatal férfialakot, Érckorszak címmel. Ebben rendkívüli részletgazdagsággal ábrázolta a nyújtózkodó férfi figuráját, nagyszerű, feszes mozdulatával az ember öntudatra ébredését sűríti egyetlen, kifejező, művészi pillanatba. E szobra élénk vitát eredményezett az 1877-es párizsi Salonon, azzal gyanúsították meg, hogy a szobor élő alakról készült gipszöntvény.</p>
      <p>Első nagy kompozíciója a hat alakból álló A calais-i polgárok szoborcsoport, majd Balzac és Victor Hugo emlékműve. Nagy huzavona volt A calais-i polgárok körül, Calais város vezetése méltatlannak találta városához Rodin művét, végül csak ráálltak a befogadására, s egyre inkább ez a legnagyobb büszkeségük.</p>
      <p>Valójában Dante Isteni színjáték (La Divina Commedia) című alkotása Pokol c. része ihlette Rodint, amikor A Pokol kapujának megalkotása foglalkoztatta. Számos kompozíciót külön előre megalkotott a Pokol kapujához, ezek voltak: Ádám, A gondolkodó, A három árny. 1880-ban készült el velük. Éva szobrát 1881-ben alkotta ugyancsak a Pokol kapujához, amely ma a Rodin Múzeum udvarán látható.</p>
    </section>
  </div>
  <footer>
    <p>2022-23 Weller Dániel-Boda Áron</p>
  </footer>
</body>
</html>